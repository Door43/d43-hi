====== नई वाचा ======

===== परिभाषा : =====

अपने नबी मूसा के माध्यम से परमेश्वर ने इस्राएल के साथ वाचा बाँधी, और बाद में एक नई वाचा बनाने की प्रतिज्ञा की।

  * पुरानी वाचा से नई वाचा बेहतर है, क्योंकि यह सबके पापों के लिए यीशु के दिए बलिदान पर आधारित है।
  * परमेश्वर के बेटे की मृत्यु और फिर उसके जी उठने के साथ ही, नई वाचा प्रभावी हो गई।
  * इस विश्वास के साथ कि यीशु की मृत्यु व फिर से जी उठने के कारण परमेश्वर हमें क्षमा करता और बचाता है, विश्वासी नई वाचा का पालन करते हैं।
  * परमेश्वर अपनी नई वाचा विश्वासियों के मनों पर लिखता है। इस कारण, मसीही परमेश्वर की आज्ञाओं का पालन करना चाहते हैं, वे पवित्र जीवन जीते हैं, जो यह दर्शाता है कि परमेश्वर उनके जीवनों में कार्य कर रहा है।
  * पृथ्वी पर परमेश्वर के राज्य की स्थापना के साथ नई वाचा पूरी हो जाएगी। एक बार फिर से, तब सारी चीज़ें वैसी ही भली हो जाएँगी जैसी वे अपनी रचना के समय थीं। उस समय पाप, कष्ट, या अन्याय न रहेंगे; बजाय इसके, परमेश्वर के लोग पूरी शान्ति, प्रेम, व सौहार्द के साथ जीवनयापन करेंगे।

[साथ में देखें: **[[https://door43.org/en/obs/notes/key-terms/covenant|वाचा]]**, **[[https://door43.org/en/obs/notes/key-terms/israel|इस्राएल]]**, **[[https://door43.org/en/obs/notes/key-terms/moses|मूसा]]**, **[[https://door43.org/en/obs/notes/key-terms/jesus|यीशु]]**, **[[https://door43.org/en/obs/notes/key-terms/god-son|परमेश्वर का बेटा]]**]

===== बाइबल की कहानियों में से उदाहरण : =====

  * **[[https://door43.org/en/obs/notes/frames/21-05|[21-05]]]** परमेश्वर ने यिर्मयाह नबी के द्वारा एक नई वाचा को बनाने की प्रतिज्ञा की, लेकिन यह वाचा उस वाचा के समान नहीं होगी जो उसने इस्राएल के साथ सीनै पर्वत पर बनाई थी। **नई वाचा**  में, परमेश्वर अपनी व्यवस्था अपने लोगों के मनों पर लिखेगा, लोग परमेश्वर को व्यक्तिगत रुप से जानेंगे, वे उसके लोग होंगे, और परमेश्वर उनके पापों को क्षमा करेगा। **नई वाचा**  का आरंभ मसीह करेगा।
  * **[[https://door43.org/en/obs/notes/frames/21-14|[21-14]]]** पापियों को बचाने और **नई वाचा**  को शुरु करने की अपनी योजना को परमेश्वर मसीह की मृत्यु व फिर से जी उठने के द्वारा पूरी करेगा।
  * **[[https://door43.org/en/obs/notes/frames/38-05|[38-05]]]** तब यीशु ने एक प्याला लिया और कहा, ‘‘इसे पियो। यह **नई वाचा ** का मेरा लहू है जो पापों की क्षमा के लिए बहाया जाता है। इसे हर बार मेरी याद में पिया करो।’’
  * **[[https://door43.org/en/obs/notes/frames/48-11|[48-11]]]** लेकिन परमेश्वर ने अब एक **नई वाचा**  बनाई है जो सबके लिए उपलब्ध है। इन **नई वाचा**  के कारण, किसी भी समुदाय का कोई भी व्यक्ति, यीशु में विश्वास रखने के द्वारा परमेश्वर के लोगो में शामिल हो सकता है।
