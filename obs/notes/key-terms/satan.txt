====== शैतान ======

==== (शैतान, दुष्ट, बुरा) ====

===== कुछ तथ्य: =====

शैतान, परमेश्वर का रचा एक आत्मिक जीव है, लेकिन उसने परमेश्वर के विरुद्ध द्रोह किया और परमेश्वर का शत्रु बन गया।

  * शैतान परमेश्वर तथा उसकी बनाई हर रचना से घृणा करता है, क्योंकि वह स्वयं परमेश्वर की जगह लेना व परमेश्वर की जगह अपनी आराधना करवाना चाहता है।
  * शैतान लोगों को परमेश्वर के विरुद्ध द्रोह करने को उकसाता है, ताकि वह उन पर राजा की तरह शासन कर सके।
  * लेकिन लोगों को शैतान से छुड़ाने, व परमेश्वर के राज्य में वापिस लाने के लिए परमेश्वर ने अपने बेटे को भेजा।
  * शैतान बहुत शक्तिशाली है, लेकिन परमेश्वर सर्वशक्तिमान है; और एक दिन परमेश्वर का बेटा शैतान का पूरी तरह नाश करेगा।
  * शैतान को ‘‘दुष्ट,’’ और ‘‘बुरा’’ भी कहते हैं।
  * ‘‘शैतान’’ का अर्थ होता है ‘‘शत्रु।’’ अंग्रेज़ी में प्रयुक्त होनेवाले ‘‘डेविल’’ शब्द का अर्थ होता है ‘‘दोष लगानेवाला।’’

[साथ में देखें: **[[https://door43.org/en/obs/notes/key-terms/kingdom-of-god|परमेश्वर का राज्य]]**, **[[https://door43.org/en/obs/notes/key-terms/evil|बुरा]]**, **[[https://door43.org/en/obs/notes/key-terms/tempt|परीक्षा]]**]

===== बाइबल की कहानियों में से उदाहरण: =====

  * **[[https://door43.org/en/obs/notes/frames/21-01|[21-01]]]** हव्वा को छलनेवाला सर्प **शैतान**  था। प्रतिज्ञा का अर्थ था कि मसीह आएँगा, और **शैतान**  को पूरी तरह से परास्त करेगा।
  * **[[https://door43.org/en/obs/notes/frames/25-06|[25-06]]]** तब **शैतान**  ने यीशु को संसार के सारे साम्राज्य और सारी महिमा दिखाई, और कहा, ‘‘यदि तू मेरे आगे झुक कर मेरी आराधना करे, तो यह सब कुछ मैं तुझे दूँगा।’’
  * **[[https://door43.org/en/obs/notes/frames/25-08|[25-08]]]** यीशु **शैतान **  की परीक्षाओं से नहीं डिगा, इसलिये **शैतान**  उसे छोड़ कर चला गया।
  * **[[https://door43.org/en/obs/notes/frames/33-06|[33-06]]]** तो यीशु ने समझाया, कि ‘‘वह बीज परमेश्वर का वचन है। मार्ग वह व्यक्ति है जो परमेश्वर के वचन को सुनता तो है लेकिन उसे समझता नहीं है, और फिर **शैतान**  वह वचन उससे ले जाता है।
  * **[[https://door43.org/en/obs/notes/frames/38-07|[38-07]]]** रोटी लेने के बाद, यहूदा के भीतर **शैतान**  आ गया।
  * **[[https://door43.org/en/obs/notes/frames/48-04|[48-04]]]** परमेश्वर ने प्रतिज्ञा की थी कि हव्वा की एक संतान **शैतान**  का सिर कुचलेगी, और **शैतान**  उसकी ऐड़ी को डसेगा। इसका अर्थ था कि **शैतान**  मसीह को मार डालेगा, लेकिन परमेश्वर उसे फिर मुर्दों में से उठाएगा, और तब **शैतान**  की शक्ति को मसीह सदा के लिए कुचल डालेगा।
  * **[[https://door43.org/en/obs/notes/frames/49-15|[49-15]]]** परमेश्वर ने तुम्हें **शैतान**  के राज्य के अंधकार से निकाल कर परमेश्वर के राज्य की ज्योति में रखा है।
  * **[[https://door43.org/en/obs/notes/frames/50-09|[50-09]]]** ‘‘सिवार **दुष्ट**  से जुडे लोगों का प्रतिनिधित्व करता है। सिवार बोनेवाला शत्रु **शैतान**  का प्रतिनिधित्व करता है।’’
  * **[[https://door43.org/en/obs/notes/frames/50-10|[50-10]]]** ‘‘जब जगत का अंत होगा, उस समय स्वर्गदूत **शैतान**  के सब लोगों को एकत्रित करके उन्हें जलती हुई आग में फेंक देंगे, जहाँ वे रोएँगे और पीड़ा में अपने दाँत पीसते रहेंगे।’’
  * **[[https://door43.org/en/obs/notes/frames/50-15|[50-15]]]** यीशु के लौटने पर **शैतान **  का पूरी तरह से नाश कर देगा। वह **शैतान**  को नरक में फेंकेगा जहाँ वह उन सभी के साथ सदा के लिए जलता रहेगा, जिन्होंने परमेश्वर की जगह उसके पीछे चलने का चुनाव किया था।
